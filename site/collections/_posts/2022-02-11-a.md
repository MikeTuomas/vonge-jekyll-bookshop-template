---
date: 2022-02-11 19:25:48
title: >-
  Tutkimus kehityssivuston visuaalisen käyttäjäkokemuksen ja käytettävyyden
  kehittämisestä
description:
tags:
image: /uploads/20211128-161634-2.jpg
---
Nettisivustojen visuaalinen käyttäjäkokemus ja käytettävyys ovat ensiarvoisen tärkeitä. Käyttäjä luo arvion sivuston käytettävyydestä hyvin nopeasti heti sen nähdessään, mikä luo ennako-odotukset sen toiminnalliselle käytettävyydelle.

Jyväskylän yliopiston syventävällä Vuorovaikutussuunnittelu -kurssilla (KOGS5505) toteutin osana ryhmää käyttäjäkokemus- ja käytettävyystutkimuksen. Tutkimuskohteena oli nimeltä mainitsemattoman yhdistyksen nettisivuston kehitysversio.

Esittelen tässä artikkelissa tiiviisti tutkimuksestamme oleellisimmat osat kuten netissä kuuluu kirjoittaa. Sillä [kukaan ei lue tekstejä internetissä, vaan me etsimme niistä meitä kiinnostavia asioita](https://www.nngroup.com/articles/f-shaped-pattern-reading-web-content/). Kurssin palautuksena ollut raportti on 43 sivua pitkä (49 liitteineen).

Minun osuuteni tutkimuksessa:

* Tutkimuksen toteutuksen ideointi (Yhdessä)
* Tutkimuskyselyn luonti
* Tilastollinen analyysi määrälliselle aineistolle
* Laadullisen aineiston analysointi (Yhdessä)
* Raporttiin kirjoittaminen määrällisen aineiston havainnoista
* Raporttiin kirjoittaminen laadullisen aineiston havainnoista (Yhdessä)
* Päätelmät tuloksista (Yhdessä)
* Kehitysehdotukset tulosten perusteella

# Tutkimus

Tutkimuskysymyksemme olivat:

1. Millainen nettisivuston havaittu visuaalinen käytettävyys ja käyttäjäkokemus?
2. Miten nettisivun havaittua visuaalista käytettävyyttä ja käyttäjäkokemusta voisi mahdollisesti parantaa?

### Havaittu visuaalinen käytettävyys

ISO 9241-11 (1998) mukaan käytettävyydellä tarkoitetaan sitä, ”kuinka tuottavasti, tehokkaasti ja miellyttävästi käyttäjät voivat käyttää tuotetta määriteltyjen tavoitteiden saavuttamiseksi tietyssä käyttöympäristössä”.

## Tutkimusmenetelmä
