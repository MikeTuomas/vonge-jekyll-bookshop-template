---
date: 2021-05-26 19:25:00
title: >-
  Tutkimus nettisivuston visuaalisen käyttäjäkokemuksen ja käytettävyyden
  kehittämisestä
description: Kuinka kehittää nettisivuston visuaalista käyttäkokemusta ja käytettävyyttä?
tags:
  - UX Research
  - Määrällinen tutkimus
  - Laadullinen tutkimus
image: /uploads/20211128-161634-2.jpg
---
*Kuvassa käyttäjän iankaikkinen ilme*

Nettisivustojen visuaalinen käyttäjäkokemus ja käytettävyys ovat ensiarvoisen tärkeitä. Käyttäjä luo arvion sivuston käytettävyydestä hyvin nopeasti heti sen nähdessään, mikä luo ennako-odotukset sen toiminnalliselle käytettävyydelle.

Jyväskylän yliopiston syventävällä Vuorovaikutussuunnittelu -kurssilla (KOGS5505) toteutin osana ryhmää käyttäjäkokemus- ja käytettävyystutkimuksen. Tutkimuskohteena oli toimeksiantaja yhdistyksen nettisivuston kehitysversio.

Esittelen tässä artikkelissa tiiviisti tutkimuksestamme oleellisimmat osat kuten netissä kuuluu kirjoittaa. Sillä [kukaan ei lue tekstejä internetissä, vaan me etsimme niistä meitä kiinnostavia asioita](https://www.nngroup.com/articles/f-shaped-pattern-reading-web-content/). Kurssin palautuksena ollut raportti on 43 sivua pitkä (49 liitteineen).

Minun osuuteni tutkimuksessa:

* Tutkimuksen toteutuksen ideointi (Yhdessä)
* Tutkimuskyselyn luonti
* Tilastollinen analyysi määrälliselle aineistolle
* Laadullisen aineiston analysointi (Yhdessä)
* Raporttiin kirjoittaminen määrällisen aineiston havainnoista
* Raporttiin kirjoittaminen laadullisen aineiston havainnoista (Yhdessä)
* Päätelmät tuloksista (Yhdessä)
* Kehitysehdotukset tulosten perusteella

## Huomio

Tutkimusta tehdessä toimeksiantaja ei halunnut levittää nettisivuja julkisesti, joten en nytkään jaa tutkittavia sivuja tällä sivulla. Tämä vaikeuttaa tutkimuksen seuraamista, enkä sen takia pureudu juurikaan yksityiskohtiin.

Vaikka tutkimusta onkin vaikea seurata näkemättä itse tutkimuksen kohdetta, haluan tämän tutkimuksen jakaa, koska tässä tutkimuksessa sovelsimme ja yhdistelimme monia tutkimusmenetelmiä ja saimme tuotettua kehitysehdotuksia.

Tutkimus kesti kokonaisuudessaa 9 viikkoa suunnittelusta viimeistellyn raportin palauttamiseen. Ennen raportin palauttamista esittelimme tutkimuksen kurssin loppuseminaarissa. Arvosanaksi työstä saimme parhaan arvosanan **5**.

# Tutkimus

Tutkimuskysymyksemme olivat:

1. Millainen nettisivuston havaittu **visuaalinen käytettävyys** ja **käyttäjäkokemus**?
2. Miten nettisivun havaittua visuaalista käytettävyyttä ja käyttäjäkokemusta voisi mahdollisesti **parantaa**?

### Havaittu visuaalinen käytettävyys

ISO 9241-11 (1998) mukaan **käytettävyydellä** tarkoitetaan sitä, ”kuinka tuottavasti, tehokkaasti ja miellyttävästi käyttäjät voivat käyttää tuotetta määriteltyjen tavoitteiden saavuttamiseksi tietyssä käyttöympäristössä”. Toisinsanoen käytettävyydellä kuvataan, kuinka hyvin käytäjät pystyvävät käyttämään tuotetta tai järjestelmää niin kuin sitä on ajateltu käytettävän. Tässä mielessä käytetävyyden parantaminen on esteiden ja hämmennyksien vähentämistä, jotka vaikeuttavat määriteltyyn tavoitteeseen pääsemisen.

Käyttäjä tekee arvion tuotteen helppokäyttöisyydestä jo heti sen ensimmäistä kertaa nähtyään, ja siitä tulee osa tuoteesta luotua **ensivaikutelmaa.&nbsp;** Käytettävyyden yhtenä tärkeänä osana on **havaittu visuaalinen käytettävyys**, jolla kuvataan millaiseksi käyttäjä tuotteen käytettävyyden havaitsee pelkästää katsomalla sitä.&nbsp; Havaitulla visuaalisella käytettävyydellä viitataan siihen, miten sujuvasti ja intuitiivisesti visuaalista informaatiota voidaan tulkita suhteessa käyttäjän tavoitteisiin, ja miten käyttöliittymän visuaaliset elementit, kuten värit, linjat, symmetria ja visuaalinen rytmi ohjaavat vuorovaikutusta ja käytettävyyttä.

### Visuaalinen käyttäjäkokemus

**Käyttäjäkokemus** eroaa käytettävyydestä sen suhteen, että käyttäjäkokemuksessa korostuu käyttäjän oma kokemus ja mielipide tuotteen kanssa tapahtuvasta vuorovaikutuksesta sen sijaan, että tarkastellaan kuinka hyödyllisenä teknologia nähdään yleisesti ottaen. Tuotteen käytettävyyttä voidaan pitää käyttäjäkokemuksen yhtenä osa-alueena. Käyttäjäkokemuksella on monia ulottuvuuksia: Se voi olla esimerkiksi pragmaattinen, esteettinen tai eettinen. Siihen myös sisältyy **aina aistillinen** ja **tunteellinen** näkökulma.

ISO 9241-210 standardin mukaan käyttäjäkokemus koostuu käyttäjän mieltymyksistä, uskomuksista, tunteista, käyttäytymisestä, sekä fyysisistä että psyykkisistä vasteista ja aikaansaannoksista, jotka syntyvät **ennen** käyttöä, käytön **aikana** ja käytön **jälkeen**. Käyttäjäkokemuksen on määritelty myös olevan seuraus käyttäjän sisäisistä tiloista (mm. mieliala, motivaatio, tarpeet, odotukset), käytettävän järjestelmän piirteistä (esim. monimutkaisuus, tarkoitus, käytettävyys, toiminnallisuus) ja tilanteesta, jossa vuorovaikutus tapahtuu (esim. tilanteen merkittävyys henkilölle).

Nettisivujen käyttäjäkokemuksessa korostuu ensijaisesti niiden **visuaalinen käyttäjäkokemus**, koska muiden aistien (tunto, haju, maku ja kuulo) kautta informaation välittäminen on harvinaisempaa ja haastavampaa. Teknisestiottaen kuulo- ja tuntoaisteja on mahdollista hyödyntää, mutta oletuksena ne eivät ole aktivoituina. Modernit selaimet mykistävät sivut automaattisesti ja tuntoaistin aktivointi onnistuu vain mobiililaitteilla ja puettavilla laitteilla. Nettisivujen osalta on siis yleensä mielekkäintä keskittyä visuaaliseen käytettävyyteen.

Asiat ja tapahtumat, jotka ovat omien päämäärien kannalta edullisia, arvioidaan usein positiivisesti. Omia päämääriä vastaan toimivat tapahtumat tulkitaan puolestaan usein negatiivisesti. **Käytettävyyden ongelmat**, mukaan lukien visuaalisen käytettävyyden ongelmat, johtuvat usein tavoitteiden kanssa ristiriidassa olevista tapahtumista, mikä herättää käyttäjissä negatiivisia tunteita. Tuotteen tehokkaan ja tavoitteiden mukaisen käytön estävät tekijät aiheuttavat turhautumista ja vihaa, kun taas tavoitteellisen toiminnan onnistuminen johtaa hallinnantunteeseen.

## Tutkimusmenetelmä

Tutkimuksen tavoitteena oli mitata toimeksiantajan web-sivuston kehitysversion havaittua visuaalista käytettävyyttä ja käyttäjäkokemusta. Päädyimmen vertailemaan sivuston eri sivuja keskenään, koska kehitysversiossa eri sivut oli muotoiltu hyvin eri tavoin. Esimerkiksi joillain sivuilla teksit oli keskitetty ja toisella tasoitettu vasemmalle, yhdellä sivulla vasemmalla puoliskolla oli kuva ja oikealla tekstiä ja niin edespäin. Yhteensä tutkittavia sivuja oli 4 kappaletta. Tutkimus toteutettiin Webropol -kyselynä. Tutkitut sivut esitettiin yksi kerrallaan "above the fold" -näkymässä, eli vastaavana kuvana kuin se näkyisi tietokone ruudulla, kyselyn väittämien saattamana.

### Visuaalisen käytettävyyden mittaus

Tutkimme eri vaihtoehtoja mitata nettisivujen visuaalista käytettävyyttä, erityisesti VisAWI:a (Visual Aesthetics of Website Inventory) ja PVU:ta ([Perceived Visual Usability](https://jyx.jyu.fi/handle/123456789/57566)). VisAWI ei erota havaittua visuaalista käytettävyyttä ja visuaalista käyttäjäkokemusta toisistaan, joten päädyimme valitsemaan PVU mittarin ja mittaamaan käyttäjäkokemusta erillisella menetelmällä.

PVU kyselyssä on kolme osa-aluetta (Visuaalinen selkeys, sommittelu sekä värit ja kontrasti), joiden viidestä kysymyksestä muodostetaan summamuuttujat. Tutkittujen sivujen saamia mittaustuloksia vertailtiin tilastollisinmenetelmin.

### Visuaalisen käyttäjäkokemuksen mittaus

Kyselyn vastaajia pyydettiin kuvailemaan näytettyä sivua kolmella ensimmäisenä mieleentulevalla adjektiivilla. Kysyimme erityisesti adjektiiveja, koska oletimme niiden tuovan esiin erityisesti millaisia tunteita näytetty sivu heissä aiheutti.

Kerättyt adjektiivit luokittelimme kirjallisuuden pohjaten negatiivisesti, neutraalisti tai positiivisesti käyttäjäkokemukseen ja käytettävyyteen vaikuttaviksi asteikolla -1,0,1. Yksi adjektiivi sai siis kaksi luokittelua, esimerkiksi adjektiivin "informatiivinen" luokittelimme olevan käyttäjäkokemukseen positiivisesti vaikuttava (1) ja käytetävyyden kannalta neutraali (0). Lisäksi adjektiivit luokiteltiin eri teemoihin, jolloin voimme arvioida minkä tyyppisiä tunteita sivu on aiheuttanut kyselyyn vastanneille.

Lisäksi pyysimme osallistujia halutessaan kertomaan omin sanoin nähdystä sivusta. Tätä aineistoa käytimme tukemaan kahdesta mittauksesta tehtyjä päätelmiä.

## Tulosten analyysi

Kyselyyn osallistujamäärä jäi harmillisen pieneksi, *N*\=14. Osallistujajoukko oli rajattu vai Jyväskylä ylipiston kognitiotieteen opiskelijoihin, kurssin osallistujiin sekä yhdistyksen hallituksen jäseniin.

### PVU

Mittarin osa-aluiden sisäistä reliabiliteettia mittaavat Cronbachin alfa oli kaikilla osa-alueilla alle .7, mikä kertoo mittarin huonosta luotettavuudesta ja johdonmukaisuudesta. Mittari ei siis vaikuta mitanneen aina samaa asiaa.

Tilastollisesti merkitseviä eroja löysimme yhdesät parivertailusta, mikä oli vastoin ennakkokäsityksiämme. Oletimme löytävämme sivujen väleiltä eroja, koska ne olivat niin erilaisia.

Huonojen sisäisten reliabiliteettien takia mittaus vaikutti epäonnistuneen, minkä takia siitä ei voi vetää juurikaan johtopäätöksiä.

### Adjektiivit

Adjektiivien osalta sivut jakautuivat selvästi. Tutkituja sivuja kuvailtiin selvästi erillaisin adjektiivein, mikä näkyy selvästi luokiteltujen adjektiivien frekvensseissä.

![](/uploads/käyttäjäkokemuksen-ja-käytettävyyden-mukaan-lajiteltujen-adjektiivien-frekvenssien-suhteet-tutkituilla-sivuilla.png){: width="1136" height="704"}

Ilman sivujen näyttämistä on vaikea kuvailla, miten tutkitut sivut eroavat toisistaan. Siten on myös vaikea yrittää kertoa, mitä saaduista tuloksista voi päätellä. Yritän kuitenkin avata tuloksia lyhyesti.

Jäsenedut -sivu (1) ja Etusivu (2) olivat selvästi viimeistellymmät ja valmiimman näköiset kuin Kannatusjäsenet -sivu (3) ja Yhteystiedot -sivu (4). Lisäksi sivuilla 1 ja 2 oli "tunnelmaa" nostattavia kuvia, sivun 1 tapauksessa yksi kuva sivun oikeassa sarakkeessa ja sivulla 2 kaksi sivun yläosassa headerin alapuolella. Avointen vastausten perusteella vastaajat vaikuttivat pitäneen jäsenedut -sivun kuvan luomasta tunnelmasta. Kuvassa kuvan ottaja pitää kahvikuppia kameran edessä kädellään taustalla ihmisten keskustellessa kahvin äärellä. Kuva vaikutti siis sopineen sivulle hyvin. Etusivulla kuvat olivat eri kokoiset toisen kuvan ollassa toista puolet suurempi leveyssuunnassa. Kannatusjäsenet -sivulla oli kuvana vain kannatusjäsenten logoja, Yhteystiedot -sivulla ei ollut mitään kuvia. Kuvat todennäköisesti siis selittivät osittain eroja käyttäjäkokemuksessa.

Käyttävyyteen liittyvien adjektiivien osalta sivut olivat lähempänä toisiaan. Sivut olivat etusivua lukuunottamatta hyvin karuja, mutta sisällöltään tiiviitä, mikä voi osittain selittää neutraalien adjektiivien suurta osuutta. Sivujen käytettävyyden voisi tulkita olevan ei erityisen huono tai hyvä.

## Kehitysehdotukset

Meidän tiedossamme ei ollut, mitä mielikuvia tai tunteita toimeksiantaja toivoi sivuston välittävän käyttäjällä. Sen johdosta kehitysehdotuksemme olivat yleisluontoisia, jotta niistä olisi hyötyä mahdollisimman todennäköisesti.

### Yhtenäinen ja johdonmukainen visuaalinen kieli

Johdonmukainen visuaalisen kielen käyttö mahdollistaa käyttäjälle elementtien tunnistamisen ja tulkinnan, ja näin parantaa käyttäjäkokemusta.

Sivuston kehitysversion visuaalinen kieli oli hyvin epäjohdonmukainen. Sivut olivat jaettu 1, 2 tai 4 sarakkeeseen. Joillain sivuilla teksti on tasattu keskelle, jossain vasemmalle. Sivujen marginaalit myös alkoivat erikohdista riippuen sivusta.

### Ehdotuksemme visuaaliselle kielelle

Ehdotuksemme koskivat vain työpöytäversiota.

1. Kahden sarakkeen asettelu 2/3 ja 1/3 suhteilla kapeampi saraka oikealla. Nettisivustoilla todella yleinen lähellä kultaistaleikkausta oleva asettelu, minkä takia se tuo sivustolle tuttuuden tuntua.
2. Yhtenevä sivun yläosa jokaiselle sivulle, minne sijoitetaan otsikko upotettuna isoon kuvaan. Jokaisella sivulla tulisi näkyvä ja selkeä otsikko, joka kertoo mistä kyseisellä sivulla on kysymys. Tutkimuksessamme yhdistimme juuri sivujen sisältämät kuvat parempaan käyttäjäkokemukseen ja kuvilla voi hyvin erottaa sivujen ulkonäköä toisistaan.
3. Otsikkon tasoitus eri linjassa muista elementeistä. Poikkeamalla linjasta siihen kiinnittyy enemmän huomiota.
4. Gestalt-lain noudattaminen, eli toisiinsa liittyvät elementit tulee sijoittaa lähemmäksi toisiaan. Esimerkiksi otsikoiden tulisi olla lähempänä siihen liittyvää kappaletta kuin sitä ennen olevaa kappaletta.
5. Otsikot aloitettava eniten informaatiota sisältävillä sanoilla, ja niiden ei tulisi olla tarpeettoman pitkiä.

## Tutkimukseen mahdollisesti vaikuttaneet asiat

### Vastausten määrä

Onnistuimme hankkimaan kyselylle vain 14 vastaajaa, mikä on melko vähän. Toisaalta meidän käyttöömme annetussa luonnospaperissa, jossa PVU mittaristo on validoitu, PVU:n väitetiin antavan tilastollisesti merkitsevä ero jopa kahdeksalla vastaajalla. Suurempi otanta ei siis välttämättä muuttaisi tulosta.

### Vastaajien ammattimaisuus

Rajaus osallistujajoukossa ei ainoastaan pienentänyt tavoiteltua *N* otantaa, vaan se todennäköisesti vaikuttaa myös saatujen vastausten sisältöön ja siten tuloksiin. Monet vastaajista ovat hyvin perillä nettisivujen muotoilusta, mikä oli selvästi havaittavissa avoimissa vastauksissa, sillä niissä tehtiin usein hyvin seikkaperäisiä havaintoja.

### Webropol -ohjelma asettamat rajoitteet

Toteutimme kyselytutkimuksen Webropol -ohjelmalla. Huomasimme, että eri Webropol –sivuja ei voi keskenään satunnaistaa, minkä vuoksi sivuista otetut kuvakaappaukset näkyivät kyselyyn osallistuneille aina samassa järjestyksessä. Kyselyn aikana tapahtunut motivaationlasku voi siis osaltaan selittää tuloksia.

&nbsp;

&nbsp;

&nbsp;

&nbsp;

&nbsp;
